<akomaNtoso xmlns:akn4cc="http://cortecostituzionale.it/metadata" xmlns:akn4coa="http://corteconti.it/akn4coa" xmlns="http://docs.oasis-open.org/legaldocml/ns/akn/3.0">
  <judgment name="sentenza">
    <meta>
      <identification source="#cirsfidUnibo">
        <FRBRWork>
          <FRBRthis value="/akn/it/judgment/sentenza/corteCostituzionale/2022-03-28/79/!main"/>
          <FRBRuri value="/akn/it/judgment/sentenza/corteCostituzionale/2022-03-28/79"/>
          <FRBRalias value="ECLI:IT:COST:2022:79" name="ECLI"/>
          <FRBRdate date="2022-03-28" name="Date"/>
          <FRBRauthor href="#corteCostituzionale" as="#author"/>
          <FRBRcountry value="it"/>
          <FRBRnumber value="79"/>
        </FRBRWork>
        <FRBRExpression>
          <FRBRthis value="/akn/it/judgment/sentenza/corteCostituzionale/2022-03-28/79/ita@/!main"/>
          <FRBRuri value="/akn/it/judgment/sentenza/corteCostituzionale/2022-03-28/79/ita@"/>
          <FRBRdate date="2022-03-28" name="Date"/>
          <FRBRauthor href="#corteCostituzionale" as="#editor"/>
          <FRBRlanguage language="ita"/>
        </FRBRExpression>
        <FRBRManifestation>
          <FRBRthis value="/akn/it/judgment/sentenza/corteCostituzionale/2022-03-28/79/ita@/!main.xml"/>
          <FRBRuri value="/akn/it/judgment/sentenza/corteCostituzionale/2022-03-28/79/ita@.xml"/>
          <FRBRdate date="2022-03-28" name="Date"/>
          <FRBRauthor href="#cirsfidUnibo" as="#editor"/>
        </FRBRManifestation>
      </identification>
      <workflow source="#corteCostituzionale">
        <step date="2022-02-23" by="corteCostituzionale" refersTo="#decisionEvent"/>
        <step date="2022-03-28" by="corteCostituzionale" refersTo="#publicationEvent"/>
      </workflow>
      <analysis source="#cirsfidUnibo">
        <otherAnalysis source="#corteCostituzionale">
          <akn4cc:dispositivo>illegittimità costituzionale parziale</akn4cc:dispositivo>
          <akn4cc:tipo_procedimento>GIUDIZIO DI LEGITTIMITÀ COSTITUZIONALE IN VIA INCIDENTALE</akn4cc:tipo_procedimento>
        </otherAnalysis>
      </analysis>
      <references source="#cirsfidUnibo">
        <TLCOrganization eId="cirsfidUnibo" href="/akn/ontology/organization/it/cirsfidUnibo" showAs="CIRSFID"/>
        <TLCOrganization eId="corteCostituzionale" href="/akn/ontology/organizations/it/corteCostituzionale" showAs="Corte Costituzionale"/>
        <TLCPerson eId="AMATO" href="/akn/ontology/person/it/AMATO" showAs="AMATO"/>
        <TLCPerson eId="emanuelaNavarretta" href="/akn/ontology/person/it/emanuelaNavarretta" showAs="Emanuela Navarretta"/>
        <TLCPerson eId="silvanaSciarra" href="/akn/ontology/person/it/silvanaSciarra" showAs="Silvana SCIARRA"/>
        <TLCPerson eId="dariaDePretis" href="/akn/ontology/person/it/dariaDePretis" showAs="Daria de PRETIS"/>
        <TLCPerson eId="nicolòZanon" href="/akn/ontology/person/it/nicolòZanon" showAs="Nicolò ZANON"/>
        <TLCPerson eId="francoModugno" href="/akn/ontology/person/it/francoModugno" showAs="Franco MODUGNO"/>
        <TLCPerson eId="augustoAntonioBarbera" href="/akn/ontology/person/it/augustoAntonioBarbera" showAs="Augusto Antonio BARBERA"/>
        <TLCPerson eId="giulioProsperetti" href="/akn/ontology/person/it/giulioProsperetti" showAs="Giulio PROSPERETTI"/>
        <TLCPerson eId="giovanniAmoroso" href="/akn/ontology/person/it/giovanniAmoroso" showAs="Giovanni AMOROSO"/>
        <TLCPerson eId="francescoViganò" href="/akn/ontology/person/it/francescoViganò" showAs="Francesco VIGANÒ"/>
        <TLCPerson eId="lucaAntonini" href="/akn/ontology/person/it/lucaAntonini" showAs="Luca ANTONINI"/>
        <TLCPerson eId="giulianoAmato" href="/akn/ontology/person/it/giulianoAmato" showAs="Giuliano AMATO"/>
        <TLCPerson eId="robertoMilana" href="/akn/ontology/person/it/robertoMilana" showAs="Roberto MILANA"/>
        <TLCRole eId="editor" href="/akn/ontology/role/it/editor" showAs="Editor of the Document"/>
        <TLCRole eId="author" href="/akn/ontology/role/it/author" showAs="Author of the Document"/>
        <TLCRole eId="presidenteCollegio" href="/akn/ontology/role/it/presidenteCollegio" showAs="Presidente del Collegio"/>
        <TLCRole eId="relatore" href="/akn/ontology/role/it/relatore" showAs="Relatore"/>
        <TLCRole eId="cancelliere" href="/akn/ontology/role/it/relatore" showAs="Cancelliere"/>
      </references>
      <proprietary source="#cirsfidUnibo">
        <akn4cc:anno>2022</akn4cc:anno>
        <akn4cc:numero>79</akn4cc:numero>
        <akn4cc:ecli>ECLI:IT:COST:2022:79</akn4cc:ecli>
        <akn4cc:tipo>S</akn4cc:tipo>
        <akn4cc:presidente>AMATO</akn4cc:presidente>
        <akn4cc:relatore>Emanuela Navarretta</akn4cc:relatore>
        <akn4cc:data_decisione>2022-02-23</akn4cc:data_decisione>
        <akn4cc:data_deposito>2022-03-28</akn4cc:data_deposito>
        <akn4cc:tipo_procedimento>GIUDIZIO DI LEGITTIMITÀ COSTITUZIONALE IN VIA INCIDENTALE</akn4cc:tipo_procedimento>
        <akn4cc:dispositivo>illegittimità costituzionale parziale</akn4cc:dispositivo>
        <akn4cc:parser_version>0.0.4</akn4cc:parser_version>
      </proprietary>
    </meta>
    <header>
      <block name="collegio"><courtType refersTo="#corteCostituzionale">LA CORTE COSTITUZIONALE</courtType>
composta dai signori:
 Presidente: <judge refersTo="#giulianoAmato">Giuliano AMATO</judge>; Giudici : <judge refersTo="#silvanaSciarra">Silvana SCIARRA</judge>, <judge refersTo="#dariaDePretis">Daria de PRETIS</judge>, <judge refersTo="#nicolòZanon">Nicolò ZANON</judge>, <judge refersTo="#francoModugno">Franco MODUGNO</judge>, <judge refersTo="#augustoAntonioBarbera">Augusto Antonio BARBERA</judge>, <judge refersTo="#giulioProsperetti">Giulio PROSPERETTI</judge>, <judge refersTo="#giovanniAmoroso">Giovanni AMOROSO</judge>, <judge refersTo="#francescoViganò">Francesco VIGANÒ</judge>, <judge refersTo="#lucaAntonini">Luca ANTONINI</judge>, Stefano PETITTI, Angelo BUSCEMA, Emanuela NAVARRETTA, Maria Rosaria SAN GIORGIO, Filippo PATRONI GRIFFI,</block>
    </header>
    <judgmentBody>
      <introduction>
        <p>ha pronunciato la seguente</p>
        <p>
          <docType>SENTENZA</docType>
        </p>
        <paragraph>
          <content>
            <p>nel giudizio di legittimità costituzionale dell'<ref href="/akn/it/act/legge/stato/1983-05-04/184/!main#art_55">art. 55 della legge 4 maggio 1983, n. 184</ref> (Diritto del minore ad una famiglia), nella parte in cui, mediante rinvio all'art. 300, secondo comma, del <ref href="/akn/it/act/regioDecreto/stato/1942-03-16/262/!main">codice civile</ref>, prevede che l'adozione in casi particolari non induce alcun rapporto civile tra l'adottato e i parenti dell'adottante, promosso dal Tribunale ordinario per i minorenni dell'Emilia Romagna, sede di Bologna, nel procedimento instaurato da M. M., con ordinanza del 26 luglio 2021, iscritta al n. 143 del registro ordinanze 2021 e pubblicata nella Gazzetta Ufficiale della Repubblica n. 39, prima serie speciale, dell'anno 2021.
 Visti l'atto di <ref href="/akn/it/act/costituzione/stato/1947-12-22/cost/!main">costituzione</ref> di M. M. e S. V. e l'atto di intervento del Presidente del Consiglio dei ministri;
 udita nell'udienza pubblica del 23 febbraio 2022 la Giudice relatrice Emanuela Navarretta;
 uditi l'avvocato Massimo Clara per M. M. e S. V. e l'avvocato dello Stato Chiarina Aiello per il Presidente del Consiglio dei ministri;
 deliberato nella camera di consiglio del 23 febbraio 2022.</p>
          </content>
        </paragraph>
      </introduction>
      <background>
        <division>
          <heading>Ritenuto in fatto</heading>
          <paragraph>
            <num>1.</num>
            <content>
              <p>- Con ordinanza del 26 luglio 2021, iscritta al n. 143 del relativo registro dell'anno 2021, il Tribunale ordinario per i minorenni dell'Emilia Romagna, sede di Bologna, ha sollevato, in riferimento agli artt. 3, 31 e 117, primo comma, della <ref href="/akn/it/act/costituzione/stato/1947-12-22/cost/!main">Costituzione</ref>, quest'ultimo in relazione all'art. 8 della Convenzione per la salvaguardia dei diritti dell'uomo e delle libertà fondamentali (CEDU), firmata a Roma il 4 novembre 1950, ratificata e resa esecutiva con <ref href="/akn/it/act/legge/stato/1955-08-04/848/!main">legge 4 agosto 1955, n. 848</ref>, questioni di legittimità costituzionale dell'<ref href="/akn/it/act/legge/stato/1983-05-04/184/!main#art_55">art. 55 della legge 4 maggio 1983, n. 184</ref> (Diritto del minore ad una famiglia), nella parte in cui, mediante rinvio all'art. 300, secondo comma, del <ref href="/akn/it/act/regioDecreto/stato/1942-03-16/262/!main">codice civile</ref>, stabilisce che l'adozione in casi particolari non induce alcun rapporto civile tra l'adottato e i parenti dell'adottante.
 2.- Il rimettente riferisce che, con ricorso del 29 ottobre 2020, M. M. ha chiesto l'adozione della minore M. V. E., figlia biologica di S. V., ai sensi dell'<ref href="/akn/it/act/legge/stato/1983/184/!main#art_44__para_1__point_d">art. 44, comma 1, lettera d), della legge n. 184 del 1983</ref>, nonché il riconoscimento, quale effetto della sentenza di adozione, dei rapporti civili della minore con i propri parenti.
 L'ordinanza riporta che M. M. si è unito in matrimonio all'estero con S. V., ha conseguito la trascrizione in Italia del relativo atto come unione civile e, di seguito, ha condiviso, insieme al partner, un percorso di fecondazione assistita, effettuato sempre all'estero, che si è concluso con la nascita di M. V. E., legata biologicamente a S. V.
 Il rimettente aggiunge che, nel corso del procedimento, S. V., in qualità di genitore esercente la responsabilità genitoriale, ha prestato il proprio assenso all'adozione da parte di M. M.
 2.1.- Il giudice a quo afferma di poter accogliere la domanda di adozione, sulla scorta della giurisprudenza di legittimità che applica la fattispecie di cui all'<ref href="/akn/it/act/legge/stato/1983/184/!main#art_44__para_1__point_d">art. 44, comma 1, lettera d), della legge n. 184 del 1983</ref> anche alle ipotesi di impossibilità giuridica di affidamento preadottivo, consentendo al componente di una coppia dello stesso sesso, privo di un legame biologico con il figlio del partner, di accedere all'adozione in casi particolari (è citata la giurisprudenza della Corte di cassazione, sezioni unite civili, sentenza 8 maggio 2019, n. 12193; sezione prima civile, 26 maggio 2016, n. 12962).
 Per converso, ritiene di non poter riconoscere, sulla base della legislazione vigente, i rapporti civili della minore con i parenti della parte ricorrente, quale effetto del vincolo adottivo in esame. Ravvisa, infatti, un elemento ostativo nel rinvio che l'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref> opera alla disciplina codicistica sull'adozione delle persone maggiori di età e, specificamente, all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., che testualmente dispone: «[l]'adozione non induce alcun rapporto civile [...] tra l'adottato e i parenti dell'adottante, salve le eccezioni stabilite dalla legge».
 2.2.- Il rimettente, d'altro canto, esclude che l'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref>, nel suo univoco rinvio all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., lasci spazio a letture alternative. In particolare, rigetta l'ipotesi di una tacita abrogazione della disposizione censurata ad opera dell'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, nella sua nuova formulazione introdotta dall'<ref href="/akn/it/act/legge/stato/2012-12-10/219/!main#art_1__para_1">art. 1, comma 1, della legge 10 dicembre 2012, n. 219</ref> (Disposizioni in materia di riconoscimento dei figli naturali), secondo cui: «[l]a parentela è il vincolo tra le persone che discendono da uno stesso stipite, sia nel caso in cui la filiazione è avvenuta all'interno del matrimonio, sia nel caso in cui è avvenuta al di fuori di esso, sia nel caso in cui il figlio è adottivo. Il vincolo di parentela non sorge nei casi di adozione di persone maggiori di età, di cui agli articoli 291 e seguenti».
 Ad avviso del rimettente, l'abrogazione tacita presupporrebbe una incompatibilità tale da rendere impossibile la simultanea applicazione della vecchia e della nuova disposizione. Simile evenienza non sussisterebbe, nel caso di specie, poiché il legislatore, all'atto di regolare le unioni civili con la <ref href="/akn/it/act/legge/stato/2016-05-20/76/!main">legge 20 maggio 2016, n. 76</ref> (Regolamentazione delle unioni civili tra persone dello stesso sesso e disciplina delle convivenze), avrebbe ribadito la distinzione fra l'adozione piena (o legittimante), preclusa alle coppie dello stesso sesso, e l'adozione in casi particolari, cui farebbe invece implicito riferimento l'art. 1, comma 20, ultimo periodo, della citata <ref href="/akn/it/act/legge/stato/2016/76/!main">legge n. 76 del 2016</ref>, che fa salvo «quanto previsto e consentito in materia di adozione dalle norme vigenti».
 3.- Ritenendo di non potersi avvalere di tale soluzione ermeneutica, il giudice a quo solleva, con riferimento agli artt. 3, 31, 117, primo comma, Cost., quest'ultimo in relazione all'art. 8 CEDU, questioni di legittimità costituzionale del rinvio che l'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref> opera all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., nella parte in cui esclude l'instaurarsi di rapporti civili tra l'adottato e i parenti dell'adottante.
 Secondo il rimettente, la domanda avanzata dal ricorrente in merito al sorgere di tali vincoli parentali può trovare accoglimento solo all'esito di una declaratoria di illegittimità costituzionale, dal che inferisce la rilevanza delle questioni sollevate.
 4.- Sotto il profilo della non manifesta infondatezza, il giudice a quo ritiene che l'esclusione, nella disciplina dell'adozione in casi particolari, di rapporti civili fra l'adottato e i parenti dell'adottante arrechi un vulnus agli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref> e <ref href="/akn/it/act/costituzione/stato/1947-12-22/cost/!main#art_31">31 Cost.</ref></mref>, in quanto contrasterebbe «con il principio di parità di trattamento di tutti i figli, nati all'interno o fuori dal matrimonio e adottivi, che trova la sua fonte costituzionale negli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref> e <ref href="/akn/it/act/costituzione/stato/1947-12-22/cost/!main#art_31">31 Cost.</ref></mref> ed è stato inverato dalla riforma sulla filiazione (<ref href="/akn/it/act/legge/stato/2012/219/!main">l. 219/2012</ref>) e dal rinnovato art. 74 cc che ha reso unico senza distinzioni il vincolo di parentela che scaturisce dagli status filiali con la sola eccezione dell'adozione del maggiorenne».
 Il rimettente aggiunge, con specifico riferimento alla vicenda oggetto del giudizio a quo, che «la possibilità di ricorrere all'adozione in casi particolari lett. d) [in] situazioni in cui non vi è alcun legame familiare preesistente da preservare» renderebbe discriminatorio il diniego di rapporti civili fra adottato e parenti dell'adottante e paleserebbe una «irragionevole disparità di trattamento tra i figli di coppie unite in matrimonio ed i figli adottivi di coppie unite civilmente».
 La norma censurata contrasterebbe, sempre limitatamente all'esclusione dei diritti civili fra l'adottato e i parenti dell'adottante, con l'art. 117, primo comma, Cost., in relazione all'art 8 della CEDU, «in quanto impedi[rebbe] al minore inserito nella famiglia costituita dall'unione civile di godere pienamente della sua "vita privata e familiare" intesa in senso ampio, comprensiva di ogni espressione della personalità e dignità della persona ed anche del diritto alla identità dell'individuo».
 5.- Si sono costituiti in giudizio con il medesimo atto M. M. e S. V., padre biologico della minore, che hanno condiviso le motivazioni dell'ordinanza di rimessione e hanno lamentato la lesione anche di ulteriori parametri costituzionali.
 In particolare, hanno denunciato la violazione degli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref> e <ref href="/akn/it/act/costituzione/stato/1947-12-22/cost/!main#art_30">30 Cost.</ref></mref>, in quanto la norma censurata contrasterebbe con il principio di unicità dello status di figlio, accolto con la riforma della disciplina sulla filiazione, di cui alla <ref href="/akn/it/act/legge/stato/2012/219/!main">legge n. 219 del 2012</ref> e al <ref href="/akn/it/act/decretoLegislativo/stato/2013-12-28/154/!main">decreto legislativo 28 dicembre 2013, n. 154</ref> (Revisione delle disposizioni vigenti in materia di filiazione, a norma dell'<ref href="/akn/it/act/legge/stato/2012-12-10/219/!main#art_2">articolo 2 della legge 10 dicembre 2012, n. 219</ref>).
 Il vulnus ai parametri costituzionali viene ritenuto particolarmente evidente con riferimento allo status del minore adottato dal «partner omosessuale del genitore legale», in quanto l'adozione in casi particolari sarebbe «l'unico strumento che consente al minore di veder riconosciuto il proprio legame con il genitore d'intenzione».
 In subordine alla declaratoria di illegittimità costituzionale parziale, viene invocata l'interpretazione costituzionalmente orientata della disposizione censurata, nel suo rinvio all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., in adesione alla tesi che, per effetto della nuova formulazione dell'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, ritiene possibile una interpretatio abrogans. In via ulteriormente gradata, viene espresso l'auspicio che questa Corte adotti un'ordinanza con rinvio a data certa del presente giudizio costituzionale, onde chiedere al legislatore di predisporre, nelle more, una regolamentazione conforme a <ref href="/akn/it/act/costituzione/stato/1947-12-22/cost/!main">Costituzione</ref>.
 6.- Nel giudizio è intervenuto il Presidente del Consiglio dei ministri, rappresentato e difeso dall'Avvocatura generale dello Stato, che ha chiesto di dichiarare le questioni inammissibili o, in subordine, non fondate.
 6.1.- L'Avvocatura ha eccepito, innanzitutto, una carenza di motivazione in ordine alla competenza del tribunale per i minorenni a pronunciarsi sugli effetti inerenti alla parentela del provvedimento che decide l'adozione in casi particolari.
 L'atto di intervento muove dalla considerazione che la domanda, relativa ai rapporti civili tra l'adottato e i parenti del genitore adottante, riguardi lo status del minore e rientri, pertanto, nella competenza del tribunale, ai sensi dell'<ref href="/akn/it/act/regioDecreto/stato/1940-10-28/1443/!main#art_9">art. 9 del codice di procedura civile</ref>.
 Argomenti in senso contrario non sarebbero rinvenibili nella legislazione vigente, poiché la legge sulle adozioni non prevede che il tribunale per i minorenni debba pronunciarsi anche sugli effetti conseguenziali all'attribuzione della filiazione e l'art. 55 della stessa <ref href="/akn/it/act/legge/stato/1983/184/!main">legge n. 184 del 1983</ref> non opererebbe un rinvio all'<ref href="/akn/it/act/regioDecreto/stato/1942-03-16/262/!main#art_277">art. 277 cod. civ.</ref>, secondo cui «la sentenza che dichiara la filiazione produce gli effetti del riconoscimento». Inoltre, l'art. 38 delle disposizioni per l'attuazione del <ref href="/akn/it/act/regioDecreto/stato/1942-03-16/262/!main">codice civile</ref>, di recente novellato dalla <ref href="/akn/it/act/legge/stato/2012/219/!main">legge n. 219 del 2012</ref>, non ascriverebbe quella in esame fra le attribuzioni del tribunale per i minorenni, stabilendo che debbano essere emessi dal tribunale «i provvedimenti relativi ai minori per i quali non è espressamente stabilita la competenza di una diversa autorità giudiziaria».
 L'Avvocatura ne trae la conclusione che il giudice a quo, una volta dichiarata l'adozione, avrebbe dovuto declinare la competenza sulla domanda avente a oggetto la parentela, sicché il non averlo fatto e il non aver motivato a riguardo renderebbero le questioni sollevate inammissibili.
 6.2.- Quanto al merito, il Presidente del Consiglio dei ministri chiede che le questioni siano giudicate non fondate, sul presupposto che l'ordinamento giuridico vigente sia incentrato su due diversi modelli di adozione, tra di loro non omologabili.
 L'adozione piena e legittimante presuppone - si legge nell'atto di intervento - «lo stato di abbandono del minore e comporta la recisione di qualunque legame tra la famiglia di origine e l'adottato», che «entra a tutti gli effetti a far parte della famiglia dell'adottante». Per converso, l'adozione in casi particolari «conserva i legami dell'adottato con la famiglia d'origine e, allo stesso tempo, non comporta l'ingresso del primo nella famiglia dell'adottante».
 A ciò si aggiunge che l'adozione piena è consentita «alle sole coppie coniugate e non anche alle coppie unite civilmente», mentre l'accesso all'adozione in casi particolari è permesso anche a persone non coniugate e a coppie unite civilmente.
 L'Avvocatura, infine, sottolinea come «un ulteriore elemento da considerare nel caso in esame, che il Tribunale per i minorenni non ha preso in considerazione, è il fatto che il minore oggetto del procedimento è stato concepito tramite il ricorso alla surrogazione di maternità: pratica vietata e sanzionata penalmente dall'<ref href="/akn/it/act/legge/stato/2004-02-19/40/!main#art_12__para_6">art. 12, comma 6, della legge 19 febbraio 2004, n. 40</ref> e che il diritto vivente ha riconosciuto contraria all'ordine pubblico, in quanto lesiva di valori fondamentali quali la dignità umana della gestante e l'istituto dell'adozione».
 L'insieme di questi fattori renderebbe ragionevole la disciplina differenziata della parentela che caratterizza i due regimi adottivi.
 7.- Le parti hanno successivamente depositato una memoria integrativa di replica, vòlta a confutare le tesi della difesa erariale.
 Quanto all'eccezione di inammissibilità per omessa motivazione sulla competenza, ha osservato che i presupposti di ammissibilità del giudizio a quo sono sindacabili dalla Corte solo quando siano incontrovertibilmente carenti, mentre nella specie il rimettente avrebbe in realtà affrontato, sia pure in via implicita, il problema della competenza.
 Nel merito, è stato poi ribadito che un'applicazione indiscriminata dell'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref> determinerebbe effetti fortemente e irragionevolmente penalizzanti per l'interesse del minore.
 8.- Infine, sono state ammesse, con decreto presidenziale del 18 gennaio 2022, due opinioni scritte, ai sensi dell'art. 4-ter delle Norme integrative per i giudizi davanti alla Corte costituzionale, vigente ratione temporis, che provengono da due associazioni di promozione sociale: "Famiglie arcobaleno: associazione genitori omosessuali" e "Rete Lenford Avvocatura per i diritti delle persone LGBTI+ Associazione di promozione sociale".
 Gli amici curiae, oltre a rimarcare che un intervento del legislatore sia ormai improcrastinabile, auspicano una sentenza interpretativa di rigetto o una pronuncia di illegittimità costituzionale dell'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref>, in combinato disposto con l'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., nella parte in cui impedisce il sorgere di rapporti civili fra adottato e parenti dell'adottante.
 9.- Nell'udienza del 23 febbraio 2022 le parti e l'Avvocatura hanno insistito per l'accoglimento delle conclusioni rassegnate negli scritti difensivi.</p>
            </content>
          </paragraph>
        </division>
      </background>
      <motivation>
        <division>
          <heading>Considerato in diritto</heading>
          <paragraph>
            <num>1.</num>
            <content>
              <p>- Con ordinanza del 26 luglio 2021, iscritta al n. 143 del relativo registro dell'anno 2021, il Tribunale ordinario per i minorenni dell'Emilia Romagna, sede di Bologna, ha sollevato, in riferimento agli artt. 3, 31 e 117, primo comma, della <ref href="/akn/it/act/costituzione/stato/1947-12-22/cost/!main">Costituzione</ref>, quest'ultimo in relazione all'art. 8 della Convenzione per la salvaguardia dei diritti dell'uomo e delle libertà fondamentali (CEDU), firmata a Roma il 4 novembre 1950, ratificata e resa esecutiva con <ref href="/akn/it/act/legge/stato/1955-08-04/848/!main">legge 4 agosto 1955, n. 848</ref>, questioni di legittimità costituzionale dell'<ref href="/akn/it/act/legge/stato/1983-05-04/184/!main#art_55">art. 55 della legge 4 maggio 1983, n. 184</ref> (Diritto del minore ad una famiglia), nella parte in cui, mediante rinvio all'art. 300, secondo comma, del <ref href="/akn/it/act/regioDecreto/stato/1942-03-16/262/!main">codice civile</ref>, stabilisce che l'adozione in casi particolari non induce alcun rapporto civile tra l'adottato e i parenti dell'adottante.
 2.- Il rimettente riferisce che il ricorrente nel giudizio a quo ha chiesto, ai sensi dell'<ref href="/akn/it/act/legge/stato/1983/184/!main#art_44__para_1__point_d">art. 44, comma 1, lettera d), della legge n. 184 del 1983</ref>, di adottare una minore, che è figlia biologica del partner a cui è legato con un'unione civile e con il quale ha condiviso un percorso di fecondazione assistita, effettuato all'estero, che ha consentito la nascita della bambina.
 Il giudice a quo afferma di poter accogliere la domanda di adozione, ma non la richiesta di riconoscimento dei rapporti civili della minore con i parenti del ricorrente. Di ostacolo a tale accoglimento sarebbe il rinvio che l'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref> opera all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., nella parte in cui stabilisce che «[l]'adozione non induce alcun rapporto civile [...] tra l'adottato e i parenti dell'adottante, salve le eccezioni stabilite dalla legge».
 Il rimettente, dopo aver escluso che il combinato disposto normativo sopra menzionato possa ritenersi parzialmente e tacitamente abrogato dall'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, come novellato dall'<ref href="/akn/it/act/legge/stato/2012-12-10/219/!main#art_1__para_1">art. 1, comma 1, della legge 10 dicembre 2012, n. 219</ref> (Disposizioni in materia di riconoscimento dei figli naturali), solleva questioni di legittimità costituzionale in riferimento agli artt. 3, 31 e 117, primo comma, Cost., quest'ultimo in relazione all'art. 8 CEDU.
 2.1.- Constatata la rilevanza delle questioni di legittimità costituzionale, il giudice a quo passa a motivare la loro non manifesta infondatezza, osservando anzitutto che l'esclusione, nella disciplina dell'adozione in casi particolari, dei rapporti civili fra l'adottato e i parenti dell'adottante arrecherebbe un vulnus agli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref> e <ref href="/akn/it/act/costituzione/stato/1947-12-22/cost/!main#art_31">31 Cost.</ref></mref>, in quanto contrasterebbe «con il principio di parità di trattamento di tutti i figli, nati all'interno o fuori dal matrimonio e adottivi, che trova la sua fonte costituzionale negli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref> e <ref href="/akn/it/act/costituzione/stato/1947-12-22/cost/!main#art_31">31 Cost.</ref></mref> ed è stato inverato dalla riforma sulla filiazione (<ref href="/akn/it/act/legge/stato/2012/219/!main">l. 219/2012</ref>) e dal rinnovato art. 74 cc che ha reso unico senza distinzioni il vincolo di parentela che scaturisce dagli status filiali con la sola eccezione dell'adozione del maggiorenne».
 Aggiunge, inoltre, che la norma censurata violerebbe l'art. 117, primo comma, Cost., in riferimento all'art 8 CEDU, «in quanto impedi[rebbe] al minore inserito nella famiglia costituita dall'unione civile di godere pienamente della sua "vita privata e familiare" intesa in senso ampio, comprensiva di ogni espressione della personalità e dignità della persona ed anche del diritto alla identità dell'individuo».
 3.- Preliminarmente, in rito, l'Avvocatura generale dello Stato ha ravvisato una carenza di motivazione, nell'ordinanza di rimessione, in ordine alla competenza del tribunale per i minorenni ad adottare la pronuncia relativa al riconoscimento dei rapporti civili tra l'adottato e i parenti del genitore adottivo.
 Tale richiesta - secondo l'Avvocatura - atterrebbe allo status del minore e dunque rientrerebbe nella competenza del tribunale, ai sensi dell'<ref href="/akn/it/act/regioDecreto/stato/1940-10-28/1443/!main#art_9">art. 9 del codice di procedura civile</ref>.
 L'Avvocatura ne inferisce che il giudice a quo, una volta dichiarata l'adozione, avrebbe dovuto declinare la propria competenza: il non averlo fatto e il non aver motivato sulle ragioni di tale scelta renderebbero le questioni sollevate inammissibili.
 3.1- L'eccezione non è fondata.
 3.1.1.- Come più volte affermato da questa Corte, per determinare l'inammissibilità della questione incidentale di legittimità costituzionale il difetto di competenza del giudice a quo, così come quello di giurisdizione, deve essere macroscopico e, quindi, rilevabile ictu oculi (con specifico riferimento alla competenza, si vedano le <ref href="/akn/it/judgment/sentenza/corteCostituzionale/2021/68/!main">sentenze n. 68 del 2021</ref> e n. 136 del 2008, nonché le <ref href="/akn/it/judgment/ordinanza/corteCostituzionale/2011/144/!main">ordinanze n. 144 del 2011</ref> e n. 134 del 2000, mentre con riguardo alla giurisdizione ex plurim<mref><ref href="/akn/it/judgment/sentenza/corteCostituzionale/2020/267/!main">is, sentenze n. 267</ref>, n. <ref href="/akn/it/judgment/sentenza/corteCostituzionale/2020/99/!main">99</ref> e n. <ref href="/akn/it/judgment/sentenza/corteCostituzionale/2020/24/!main">24 del 2020</ref></mref>, n. 189 del 2018, n. 269 del 2016, n. 106 del 2013 e n. 179 del 1999).
 Qualora sussista l'evidenza del vizio, o nel processo a quo siano state sollevate specifiche eccezioni a riguardo, è richiesta al rimettente una motivazione esplicita (<ref href="/akn/it/judgment/sentenza/corteCostituzionale/2021/65/!main">sentenze n. 65 del 2021</ref> e n. 267 del 2020), rispetto alla quale il giudizio di questa Corte si ferma alla valutazione del suo carattere «non implausibile, ancorché opinabile» (<ref href="/akn/it/judgment/sentenza/corteCostituzionale/2020/99/!main">sentenza n. 99 del 2020</ref>; nello stesso senso, <ref href="/akn/it/judgment/sentenza/corteCostituzionale/2020/24/!main">sentenze n. 24 del 2020</ref>, n. 269 del 2016, n. 106 del 2013, n. 179 del 1999).
 Qualora, invece, difetti l'evidenza ictu oculi del vizio, l'ammissibilità della questione non è inficiata dalla mancanza di una motivazione espressa, là dove possa inferirsi che il giudice abbia non implausibilmente ritenuto implicita la sussistenza della sua competenza o giurisdizione (<ref href="/akn/it/judgment/sentenza/corteCostituzionale/2018/189/!main">sentenza n. 189 del 2018</ref>).
 3.1.2.- Ebbene, nel caso di specie, occorre, innanzitutto, rilevare che l'<ref href="/akn/it/act/regioDecreto/stato/1940-10-28/1443/!main#art_38">art. 38 cod. proc. civ.</ref> prevede una rigida preclusione - costituita dalla prima udienza di trattazione - al rilievo, anche officioso, della competenza per materia. Lo scopo di tale previsione, più volte evidenziato dalla giurisprudenza di legittimità, è quello di accelerare i tempi di risoluzione delle controversie e di impedire che le basi per pervenire a una decisione sul merito della causa possano essere rimesse in discussione, a tempo indefinito, per ragioni di rito (ex plurimis, <ref href="/akn/it/judgment/ordinanza/corteDiCassazione/2021-11-06/1CIV/!main">Corte di cassazione, sezione sesta civile, ordinanze 16 novembre 2021</ref>, n. 34569, 21 novembre 2019, n. 30473 e 15 aprile 2019, n. 1051).
 In particolare, la giurisprudenza di legittimità considera tale barriera temporale, che ha natura preclusiva, applicabile non soltanto ai processi contenziosi di cognizione ordinaria, ma anche a quelli di volontaria giurisdizione da trattare in camera di consiglio (<ref href="/akn/it/judgment/ordinanza/corteDiCassazione/2003-05-02/2CIV/!main">Corte di cassazione, sezione prima civile, ordinanza 22 maggio 2003</ref>, n. 8115).
 Ne consegue che, nel giudizio a quo, dove non risulta che il giudice o le parti abbiano sollevato un rilievo sulla competenza, quest'ultima dovrebbe oramai reputarsi radicata e non dovrebbe essere rimessa in discussione con il giudizio di legittimità costituzionale.
 3.2.- Occorre, inoltre, osservare che l'instaurarsi dei legami parentali è un effetto legale automatico della filiazione, come si evince, in materia di adozione piena, dagli <mref><ref href="/akn/it/act/legge/stato/1983/184/!main#art_27">artt. 27</ref> e <ref href="/akn/it/act/legge/stato/1983/184/!main#art_35">35 della legge n. 184 del 1983</ref></mref>, che si raccordano all'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref> Non a caso, nell'ipotesi dell'adozione in casi particolari, la legge interviene espressamente per escludere l'instaurarsi di un simile effetto (per l'appunto con l'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref> che rinvia all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>.).
 Or dunque, se la competenza a decidere con riguardo all'adozione in casi particolari spetta al tribunale per i minorenni, non è implausibile ritenere che, sulla richiesta di pronunciarsi in merito alla produzione ex lege dei legami parentali dalla filiazione adottiva, debba decidere lo stesso giudice competente a riconoscere il vincolo adottivo. Non si palesa, pertanto, un vizio rilevabile ictu oculi.
 3.3.- Tanto premesso, si deve ritenere che l'odierno rimettente, sollevando la questione di legittimità costituzionale, abbia non implausibilmente reputato implicita la propria competenza a pronunciarsi sul possibile effetto legale della pronuncia di adozione.
 L'eccezione di inammissibilità va, dunque, rigettata.
 4.- Nel merito le questioni sono fondate.
 5.- Al fine di esaminare i dubbi di legittimità costituzionale sollevati, si rende necessario, in via preliminare, richiamare i tratti distintivi dell'adozione in casi particolari, che emergono sia dall'originario disegno legislativo sia dal percorso evolutivo tracciato dal diritto vivente.
 5.1.- L'istituto è stato introdotto dalla <ref href="/akn/it/act/legge/stato/1983/184/!main">legge n. 184 del 1983</ref> per fare fronte a situazioni particolari, nelle quali versa il minore, che inducono a consentire l'adozione a condizioni differenti rispetto a quelle richieste per l'adozione cosiddetta piena.
 L'adozione in esame aggrega una varietà di ipotesi particolari riconducibili a due fondamentali rationes.
 La prima consiste nel valorizzare l'effettività di un rapporto instauratosi con il minore.
 «La particolare adozione del[l']art. 44» - ha rilevato questa Corte nella <ref href="/akn/it/judgment/sentenza/corteCostituzionale/1999/383/!main">sentenza n. 383 del 1999</ref> - offre al minore «la possibilità di rimanere nell'ambito della nuova famiglia che l'ha accolto, formalizzando il rapporto affettivo instauratosi con determinati soggetti che si stanno effettivamente occupando di lui».
 A tale esigenza risponde l'adozione del bambino, orfano di ambo i genitori, da parte di persone a lui unite o «da vincolo di parentela fino al sesto grado o da preesistente rapporto stabile e duraturo, anche maturato nell'ambito di un prolungato periodo di affidamento» (art. 44, comma 1, lettera a). Si ascrive, inoltre, alla medesima ratio l'adozione del bambino da parte del «coniuge nel caso in cui il minore sia figlio del genitore anche adottivo dell'altro coniuge» (art. 44, comma 1, lettera b), poiché il bambino vive in quel nucleo familiare.
 La seconda ragione giustificativa, che emerge dal dato normativo, risiede nella difficoltà o nella impossibilità per taluni minori di accedere all'adozione piena.
 Vi rientrano il caso dell'orfano di entrambi i genitori, che «si trovi nelle condizioni indicate dall'<ref href="/akn/it/act/legge/stato/1992-02-05/104/!main#art_3__para_1">art. 3, comma 1, della l. 5 febbraio 1992, n. 104</ref>» (art. 44, comma 1, lettera c) - sia cioè persona «che presenta una minorazione fisica, psichica o sensoriale, stabilizzata o progressiva, che è causa di difficoltà di apprendimento, di relazione o di integrazione lavorativa e tale da determinare un processo di svantaggio sociale o di emarginazione» - nonché l'ipotesi del minore non adottabile in ragione della «constatata impossibilità di affidamento preadottivo» (art. 44, comma 1, lettera d).
 Le situazioni particolari richiamate e le motivazioni che sottendono giustificano l'accesso a questa adozione anche - o, nel caso della lettera b), solo - a persone singole, oltre che a persone coniugate (art. 44, comma 3).
 Al contempo, i suoi presupposti applicativi, avulsi dall'accertamento di uno stato di abbandono - che pure nel caso dell'art. 44, comma 1, lettera d), può di fatto sussistere - spiegano il necessario assenso dei genitori, ove questi vi siano, e il persistere di legami con la famiglia d'origine. Non si rinviene, infatti, nell'adozione in casi particolari una disposizione di tenore analogo all'<ref href="/akn/it/act/legge/stato/1983/184/!main#art_27__para_3">art. 27, comma 3, della legge n. 184 del 1983</ref>, secondo cui, con l'adozione piena, «cessano i rapporti dell'adottato verso la famiglia d'origine, salvi i divieti matrimoniali».
 5.2.- Al dato legislativo, che evoca i lineamenti di un istituto marginale e peculiare, è subentrata un'evoluzione del diritto vivente, che ha iniziato a valorizzare alcune specificità di tale adozione e ad ampliarne gradualmente il raggio applicativo. Estendendo in via ermeneutica la nozione di impossibilità, di cui all'<ref href="/akn/it/act/legge/stato/1983/184/!main#art_44__para_1__point_d">art. 44, comma 1, lettera d), della legge n. 184 del 1983</ref> - che viene riferita all'impedimento giuridico, oltre che a quello di fatto - la giurisprudenza ha aperto due nuovi itinerari interpretativi nel solco delle originarie rationes.
 5.2.1.- Il primo è racchiuso nell'efficace immagine dell'adozione aperta o mite.
 Il minore non abbandonato, ma i cui genitori biologici versino in condizioni che impediscono in maniera permanente l'effettivo esercizio della responsabilità genitoriale (cosiddetto «semi-abbandono permanente»), può sfuggire al destino del ricovero in istituto o al succedersi di affidamenti temporanei, tramite l'adozione in casi particolari, che viene applicata sul presupposto dell'impossibilità di accedere all'adozione piena (art. 44, comma 1, lettera d), impossibilità dovuta proprio alla mancanza di un abbandono in senso stretto.
 L'adozione in casi particolari, che non recide i legami con la famiglia d'origine, consente, pertanto, di non forzare il ricorso all'adozione piena. Quest'ultima, in difetto di un vero e proprio abbandono, andrebbe a ledere il «diritto al rispetto della vita familiare» dei genitori biologici, come sottolinea la Corte EDU, la quale cautamente suggerisce proprio il percorso della «adozione semplice» (Corte EDU, <ref href="/akn/it/judgment/sentenza/corteCostituzionale/2014-01-01/2/!main">sentenza 21 gennaio 2014</ref>, Zhou contro Italia, paragrafo 60; di seguito, in senso analogo, Corte EDU, grande camera, sentenza 10 settembre 2019, Strand Lobben e altri contro Norvegia, paragrafi 202-213 e <ref href="/akn/it/judgment/sentenza/corteCostituzionale/2015-10-03/1/!main">sentenza 13 ottobre 2015</ref>, S.H. contro Italia, paragrafi 48-50 e 57).
 Inizia, dunque, a rovesciarsi - come osserva la giurisprudenza di legittimità (<ref href="/akn/it/judgment/ordinanza/corteDiCassazione/2021-12-05/1CIV/!main">Corte di cassazione, sezione prima civile, ordinanze 15 dicembre 2021</ref>, n. 40308, 22 novembre 2021, n. 35840, 25 gennaio 2021, n. 1476 e 13 febbraio 2020, n. 3643) - l'originaria raffigurazione dell'istituto in esame quale extrema ratio rispetto all'adozione piena.
 5.2.2.- Il secondo itinerario introdotto dal diritto vivente, sempre nel solco dell'<ref href="/akn/it/act/legge/stato/1983/184/!main#art_44__para_1__point_d">art. 44, comma 1, lettera d), della legge n. 184 del 1983</ref>, riguarda, invece, la situazione di minori che hanno una relazione affettiva con il partner del genitore biologico, quando il primo è giuridicamente impossibilitato ad adottare il minore.
 Si tratta, per un verso, del convivente di diverso sesso del genitore biologico, che non rientra nella lettera b) riferita al solo coniuge. Per un altro verso, vengono in considerazione il partner in un'unione civile o il convivente dello stesso sesso del genitore biologico, che hanno spesso condiviso con quest'ultimo un percorso di procreazione medicalmente assistita (PMA) effettuata all'estero, posto che la <ref href="/akn/it/act/legge/stato/2004-02-19/40/!main">legge 19 febbraio 2004, n. 40</ref> (Norme in materia di procreazione medicalmente assistita) consente l'accesso alla PMA alle sole coppie di diverso sesso.
 Il combinarsi delle due finalità sottese all'adozione in casi particolari - quella vòlta a tutelare l'interesse del minore a preservare rapporti già instaurati e quella diretta a risolvere situazioni di giuridica impossibilità ad accedere all'adozione piena - ha indotto la giurisprudenza a consentire, anche nelle citate ipotesi, l'accesso all'adozione in casi particolari.
 5.2.3.- Rispetto a questo secondo percorso evolutivo del diritto vivente, che interseca questioni legate alla procreazione medicalmente assistita e al ricorso all'estero alla PMA e talora alla surrogazione di maternità, questa Corte ha già in passato evidenziato diverse sfaccettature del fenomeno tra di loro interconnesse.
 Innanzitutto, ha inteso escludere che il «desiderio di genitorialità», attraverso il ricorso alla procreazione medicalmente assistita «lasciata alla libera autodeterminazione degli interessati», possa legittimare un presunto «diritto alla genitorialità comprensivo non solo dell'an e del quando, ma anche del quomodo» (<ref href="/akn/it/judgment/sentenza/corteCostituzionale/2019/221/!main">sentenza n. 221 del 2019</ref>). Inoltre, questa Corte ha, in particolare, ribadito le ragioni del divieto di surrogazione di maternità, che «offende in modo intollerabile la dignità della donna e mina nel profondo le relazioni umane» (<ref href="/akn/it/judgment/sentenza/corteCostituzionale/2017/272/!main">sentenza n. 272 del 2017</ref> e, da ultimo, <ref href="/akn/it/judgment/sentenza/corteCostituzionale/2021/33/!main">sentenza n. 33 del 2021</ref>), assecondando un'inaccettabile mercificazione del corpo, spesso a scapito delle donne maggiormente vulnerabili sul piano economico e sociale (in senso analogo, ancora, <ref href="/akn/it/judgment/sentenza/corteCostituzionale/2021/33/!main">sentenza n. 33 del 2021</ref>).
 D'altro canto, lo sforzo di arginare tale pratica - sforzo che richiede impegni anche a livello internazionale - non consente di ignorare la realtà di minori che vivono di fatto in una relazione affettiva con il partner del genitore biologico.
 Anche questa Corte - confrontandosi con il diritto vivente - ha ritenuto che l'adozione in casi particolari, lungi dal dare rilevanza al solo consenso e dall'assecondare attraverso automatismi il mero desiderio di genitorialità, dimostri una precipua vocazione a tutelare «l'interesse del minore [...] a mantenere relazioni affettive già di fatto instaurate e consolidate» (<ref href="/akn/it/judgment/sentenza/corteCostituzionale/2021/32/!main">sentenze n. 32 del 2021</ref>, n. 221 del 2019; nello stesso senso, <ref href="/akn/it/judgment/sentenza/corteCostituzionale/2017/272/!main">sentenza n. 272 del 2017</ref>). L'adozione in casi particolari presuppone, infatti, un giudizio sul miglior interesse del minore e un accertamento sull'idoneità dell'adottante, fermo restando che non può una valutazione negativa sull'idoneità all'assunzione della responsabilità genitoriale fondarsi sul mero «["]orientamento sessuale del richiedente l'adozione e del suo partner (<ref href="/akn/it/judgment/sentenza/corteDiCassazione/2016-06-02/2CIV/!main">Corte di cassazione, sezione prima civile, sentenza 22 giugno 2016</ref>, n. 12962)" (<ref href="/akn/it/judgment/sentenza/corteCostituzionale/2019/221/!main">sentenza n. 221 del 2019</ref>)» (<ref href="/akn/it/judgment/sentenza/corteCostituzionale/2020/230/!main">sentenza n. 230 del 2020</ref>).
 Il focus del diritto vivente e della giurisprudenza di questa Corte si è, dunque, concentrato sul primario interesse del minore, principio che è riconducibile agli artt. 2, 30 (<ref href="/akn/it/judgment/sentenza/corteCostituzionale/2020/102/!main">sentenze n. 102 del 2020</ref> e n. 11 del 1981) e 31 Cost. (<ref href="/akn/it/judgment/sentenza/corteCostituzionale/2020/102/!main">sentenze n. 102 del 2020</ref>, n. 272, n. 76 e n. 17 del 2017, n. 205 del 2015, n. 239 del 2014) e che viene proclamato anche da molteplici fonti internazionali, indirettamente o direttamente vincolanti il nostro ordinamento (la Convenzione sui diritti del fanciullo, firmata a New York il 20 novembre 1989, ratificata e resa esecutiva con <ref href="/akn/it/act/legge/stato/1991-05-27/176/!main">legge 27 maggio 1991, n. 176</ref>; la Dichiarazione sui principi sociali e legali riguardo alla protezione e sicurezza sociale dei bambini, approvata a New York il 3 dicembre 1986; il Patto internazionale relativo ai diritti economici, sociali e culturali, adottato a New York il 16 dicembre 1966, ratificato e reso esecutivo con <ref href="/akn/it/act/legge/stato/1977-10-25/881/!main">legge 25 ottobre 1977, n. 881</ref>; la Convenzione di Strasburgo in materia di adozione, elaborata dal Consiglio d'Europa, entrata in vigore il 26 aprile 1968 e ratificata dall'Italia con la <ref href="/akn/it/act/legge/stato/1974-05-22/357/!main">legge 22 maggio 1974, n. 357</ref>, nonché da fonti europee (l'art. 24, comma 2, della Carta dei diritti fondamentali dell'Unione europea, CDFUE, proclamata a Nizza il 7 dicembre 2000 e adattata a Strasburgo il 12 dicembre 2007; gli artt. 8 e 14 CEDU), come rispettivamente interpretate dalla Corte di giustizia e dalla Corte europea dei diritti dell'uomo.
 Proprio l'attenzione rivolta all'interesse del minore ha indotto, pertanto, di recente, questa Corte ad allargare lo sguardo dai meri presupposti di accesso all'adozione in casi particolari alla condizione giuridica del minore adottato in tali casi.
 Simile più ampia prospettiva ha portato, dunque, a rilevare che, se l'istituto in esame offre «una forma di tutela degli interessi del minore certo significativa», nondimeno esso non appare ancora «del tutto adeguat[o] al metro dei principi costituzionali e sovranazionali» (<ref href="/akn/it/judgment/sentenza/corteCostituzionale/2021/33/!main">sentenza n. 33 del 2021</ref>; in senso conforme, <ref href="/akn/it/judgment/sentenza/corteCostituzionale/2021/32/!main">sentenze n. 32 del 2021</ref> e n. 230 del 2020).
 Fra le criticità segnalate spicca quella oggetto del presente giudizio. L'adozione in casi particolari «non assicura la creazione di un rapporto di parentela tra l'adottato e la famiglia dell'adottante» (<ref href="/akn/it/judgment/sentenza/corteCostituzionale/2021/32/!main">sentenza n. 32 del 2021</ref>), «stante il perdurante richiamo operato dall'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref> all'<ref href="/akn/it/act/regioDecreto/stato/1942-03-16/262/!main#art_300">art. 300 cod. civ.</ref>» (<ref href="/akn/it/judgment/sentenza/corteCostituzionale/2021/33/!main">sentenza n. 33 del 2021</ref>).
 6.- Il chiaro dato testuale della disposizione di rinvio e la sua incidenza su uno snodo centrale della disciplina dell'adozione in casi particolari inducono questa Corte a escludere - come del resto già in precedenza rilevato (<mref><ref href="/akn/it/judgment/sentenza/corteCostituzionale/2021/33/!main">sentenze n. 33</ref> e n. <ref href="/akn/it/judgment/sentenza/corteCostituzionale/2021/32/!main">32 del 2021</ref></mref>) e come sostenuto anche dal giudice rimettente - che la norma censurata possa ritenersi tacitamente abrogata per effetto della modifica dell'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, introdotta dall'<ref href="/akn/it/act/legge/stato/2012/219/!main#art_1__para_1">art. 1, comma 1, della legge n. 219 del 2012</ref>.
 Vero è che il nuovo <ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref> prevede che «[l]a parentela è il vincolo tra le persone che discendono da uno stesso stipite, sia nel caso in cui la filiazione è avvenuta all'interno del matrimonio, sia nel caso in cui è avvenuta al di fuori di esso, sia nel caso in cui il figlio è adottivo. Il vincolo di parentela non sorge nei casi di adozione di persone maggiori di età, di cui agli articoli 291 e seguenti». E non può negarsi che, stante il riconoscimento al minore adottato con l'adozione piena dello «stato di figlio nato nel matrimonio degli adottanti» (<ref href="/akn/it/act/legge/stato/1983/184/!main#art_27">art. 27 della legge n. 184 del 1983</ref>), l'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, dove evoca «la filiazione [...] avvenuta nel matrimonio», dovrebbe già ricomprendere il figlio che è considerato «nato nel matrimonio» in virtù dell'adozione legittimante. Sembrerebbe, dunque, potersi inferire che il successivo richiamo al figlio «adottivo», con la sola esclusione dell'adozione di persone maggiori d'età, riguardi in effetti i minori adottati in casi particolari.
 Ciò nondimeno - come già anticipato - la presenza di un ostacolo chiaro e inequivoco, qual è il rinvio della disposizione censurata all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., la sua mancata inclusione nell'<ref href="/akn/it/act/decretoLegislativo/stato/2013-12-28/154/!main#art_106">art. 106 del decreto legislativo 28 dicembre 2013, n. 154</ref> (Revisione delle disposizioni vigenti in materia di filiazione, a norma dell'<ref href="/akn/it/act/legge/stato/2012-12-10/219/!main#art_2">articolo 2 della legge 10 dicembre 2012, n. 219</ref>), che indica le disposizioni abrogate dalla riforma della filiazione, nonché il carattere fortemente innovativo della previsione di rapporti civili tra il minore adottato in casi particolari e i parenti dell'adottante portano a escludere che un simile mutamento normativo possa ritenersi realizzato con una mera abrogazione tacita e che la via ermeneutica sia sufficiente a superare il dubbio di legittimità costituzionale.
 7.- Escluso tale itinerario, questa Corte deve, pertanto, valutare se il diniego di relazioni familiari tra l'adottato e i parenti dell'adottante determini, in contrasto con gli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref> e <ref href="/akn/it/act/costituzione/stato/1947-12-22/cost/!main#art_31">31 Cost.</ref></mref>, un trattamento discriminatorio del minore adottato rispetto all'unicità dello status di figlio e alla condizione giuridica del minore, avendo riguardo alla ratio della normativa che associa a tale status il sorgere dei rapporti parentali (sul giudizio che indaga il carattere discriminatorio di una disposizione si vedano, ex plurimis, le sentenze di questa Corte n. 276 del 2020, n. 241 del 2014, n. 5 del 2000 e n. 89 del 1996 e l'<ref href="/akn/it/judgment/ordinanza/corteCostituzionale/2021/43/!main">ordinanza n. 43 del 2021</ref>).
 7.1.- L'attuale disciplina dei rapporti parentali è espressione della unicità dello status di figlio e, al contempo, risponde al bisogno di tutela dell'interesse del minore, vero principio ispiratore della riforma della filiazione, introdotta nel biennio 2012-2013 (<ref href="/akn/it/act/legge/stato/2012/219/!main">legge n. 219 del 2012</ref> e <ref href="/akn/it/act/decretoLegislativo/stato/2013/154/!main">d.lgs. n. 154 del 2013</ref>).
 7.1.1.- «Tutti i figli hanno lo stesso stato giuridico», recita il nuovo <ref href="/akn/it/act/regioDecreto/stato/1942-03-16/262/!main#art_315">art. 315 cod. civ.</ref>, e lo stato giuridico di figlio è il fulcro da cui si diramano i legami familiari, accomunati dal medesimo stipite (<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>).
 Il soggetto, divenuto figlio, entra nella rete parentale che fa capo allo stipite da cui discende ciascuno dei suoi genitori, senza che le linee parentali siano condizionate dalla relazione giuridica fra i genitori. Il figlio nato fuori dal matrimonio è partecipe di due rami familiari tra di loro giuridicamente non comunicanti.
 La spinta del principio di eguaglianza, alla luce dell'evoluzione della coscienza sociale, ha, dunque, inciso sulla concezione stessa dello status di figlio, che in sé attrae l'appartenenza a una comunità familiare, secondo una logica fondata sulle responsabilità che discendono dalla filiazione e sull'esigenza di perseguire il miglior interesse del minore.
 Il legislatore della riforma del 2012-2013, nel valorizzare i legami parentali attratti dalla filiazione, ha disegnato un complesso di diritti e di doveri facenti capo ai parenti, che accompagnano il percorso di crescita del minore, con l'apporto di relazioni personali e di tutele patrimoniali.
 Il figlio ha diritto «a mantenere rapporti significativi con i parenti» (<ref href="/akn/it/act/regioDecreto/stato/1942-03-16/262/!main#art_315bis">art. 315-bis cod. civ.</ref>), a prescindere dal sussistere di legami fra i genitori (<ref href="/akn/it/act/regioDecreto/stato/1942-03-16/262/!main#art_337ter">art. 337-ter cod. civ.</ref>). In particolare, i nonni sono tenuti a concorrere al mantenimento dei nipoti in via sussidiaria (<ref href="/akn/it/act/regioDecreto/stato/1942-03-16/262/!main#art_316bis">art. 316-bis cod. civ.</ref>) e hanno «il diritto di mantenere rapporti significativi con i nipoti minorenni», nel rispetto dell'«esclusivo interesse del minore» (<ref href="/akn/it/act/regioDecreto/stato/1942-03-16/262/!main#art_317bis">art. 317-bis cod. civ.</ref>).
 A questo nucleo di previsioni riformate, che accentuano il rilievo personalistico delle relazioni familiari, si aggiungono, poi, gli ulteriori effetti che, a partire dalle relazioni parentali, si diramano nell'intero sistema giuridico e concorrono alla tutela del figlio e alla costruzione dell'identità del minore.
 7.1.2.- La normativa appena richiamata è, dunque, espressione sia del principio di eguaglianza sia del principio di tutela dell'interesse del minore che - come più volte ha evidenziato questa Corte (<ref href="/akn/it/judgment/sentenza/corteCostituzionale/2020/102/!main">sentenze n. 102 del 2020</ref>, n. 272, n. 76 e n. 17 del 2017, n. 205 del 2015, n. 239 del 2014) - si radica anche nell'art. 31, secondo comma, Cost., che impegna la Repubblica a proteggere «l'infanzia e la gioventù, favorendo gli istituti necessari a tale scopo».
 Non vi è dubbio, infatti, che la riforma della disciplina della parentela e dei suoi effetti sul piano personale, prima ancora che patrimoniale, siano focalizzati proprio sulla protezione del minore e sull'esigenza che egli cresca con il sostegno di un adeguato ambiente familiare, fermo poi restando che lo stato di figlio perdura per l'intera esistenza del soggetto.
 La rete dei legami parentali incarna, dunque, uno dei possibili istituti che la Repubblica è chiamata a favorire al fine di proteggere, con una proiezione orizzontale dell'obiettivo costituzionale, l'interesse del minore.
 8.- Chiariti i tratti della disciplina che opera quale tertium comparationis e la ratio della normativa sui legami parentali, con il suo ispirarsi a principi costituzionali, occorre ora verificare se la condizione giuridica del minore adottato in casi particolari possa essere equiparata allo status di figlio minore e se sussistano o meno ragioni che giustifichino il mancato instaurarsi di rapporti civili «tra l'adottato e i parenti dell'adottante», sì da escludere la irragionevolezza della disparità di trattamento.
 8.1.- Innanzitutto, l'adozione in casi particolari riguarda i minori e si fonda sull'accertamento giudiziale che essa realizza il «preminente interesse del minore» (<ref href="/akn/it/act/legge/stato/1983/184/!main#art_57__para_1">art. 57, comma 1, della legge n. 184 del 1983</ref>), obiettivo primario e principio ispiratore di tale istituto, come costantemente ribadito anche da questa Corte (<mref><ref href="/akn/it/judgment/sentenza/corteCostituzionale/2021/33/!main">sentenze n. 33</ref> e <ref href="/akn/it/judgment/sentenza/corteCostituzionale/2021/32/!main">32 del 2021</ref></mref>; n. 221 del 2019; n. 272 del 2017; n. 183 del 1994).
 Quanto agli effetti che l'adozione in casi particolari genera, numerosi indici legislativi depongono nel senso del riconoscimento dello stato di figlio.
 La condizione di figlio adottivo presenta, innanzitutto, i caratteri della tendenziale stabilità e permanenza, nonché dell'indisponibilità, come è tipico di uno status.
 Il legislatore, inoltre, si avvale di un lessico inequivoco nell'identificare il rapporto fra genitore e figlio; utilizza cioè un linguaggio ben diverso da quello che adopera per altri istituti anch'essi finalizzati a proteggere il minore, quali la nomina del tutore o l'affidamento temporaneo.
 L'adottante, ai sensi dell'<mref><ref href="/akn/it/act/legge/stato/1983/184/!main#art_48__para_1">art. 48, commi 1</ref> e <ref href="/akn/it/act/legge/stato/1983/184/!main#art_48__para_2">2, della legge n. 184 del 1983</ref></mref>, assume la «responsabilità genitoriale» e ha «l'obbligo di mantenere l'adottato, di istruirlo ed educarlo conformemente a quanto prescritto dall'<ref href="/akn/it/act/regioDecreto/stato/1942-03-16/262/!main#art_147">art. 147 del codice civile</ref>», vale a dire la norma che contempla i «doveri verso i figli». Si applicano, inoltre, gli artt. 330 e seguenti <ref href="/akn/it/act/regioDecreto/stato/1942-03-16/262/!main">cod. civ</ref>. (<mref><ref href="/akn/it/act/legge/stato/1983/184/!main#art_51__para_4">art. 51, comma 4</ref>, e <ref href="/akn/it/act/legge/stato/1983/184/!main#art_51__para_52">52</ref>, <ref href="/akn/it/act/legge/stato/1983/184/!main#art_51__para_4">comma 4, della legge n. 184 del 1983</ref></mref>).
 In sostanza, si sommano la responsabilità genitoriale e i doveri verso i figli agli altri molteplici effetti dell'adozione di matrice codicistica: l'adottante trasmette il suo cognome all'adottato, che diviene suo erede non solo legittimo, ma legittimario; se il figlio adottivo non può o non vuole ereditare dall'adottante, opera la rappresentazione a beneficio dei suoi discendenti; l'adozione determina l'automatica revoca del testamento dell'adottante; sorgono fra adottato e adottante reciproci obblighi alimentari; il figlio adottivo è ricompreso nell'«ambito della famiglia» di cui all'<ref href="/akn/it/act/regioDecreto/stato/1942-03-16/262/!main#art_1023">art. 1023 cod. civ.</ref>; i vincoli parentali rilevano ai fini dei divieti matrimoniali.
 E ancora, se è vero che lo status è appartenenza a una comunità, non può tacersi che il legislatore, ancor prima che la novella di riforma dell'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref> alludesse al possibile sorgere di rapporti familiari, ha palesato, con l'<ref href="/akn/it/act/legge/stato/1983/184/!main#art_57__para_2">art. 57, comma 2, della legge n. 184 del 1983</ref>, che l'adozione di un minore non può prescindere dal suo inserimento in un contesto familiare. Nel decidere sull'adozione in casi particolari, il giudice deve verificare non soltanto «l'idoneità affettiva e la capacità di educare e istruire il minore» dell'adottante, ma anche valutare «l'ambiente familiare degli adottanti».
 8.2.- Il quadro normativo richiamato palesa, dunque, che il minore adottato ha lo status di figlio e nondimeno si vede privato del riconoscimento giuridico della sua appartenenza proprio a quell'ambiente familiare, che il giudice è chiamato, per legge (<ref href="/akn/it/act/legge/stato/1983/184/!main#art_57__para_2">art. 57, comma 2, della legge n. 184 del 1983</ref>), a valutare, al fine di deliberare in merito all'adozione. Ne consegue che, a dispetto della unificazione dello status di figlio, al solo minore adottato in casi particolari vengono negati i legami parentali con la famiglia del genitore adottivo.
 Irragionevolmente un profilo così rilevante per la crescita e per la stabilità di un bambino viene regolato con la disciplina di un istituto, qual è l'adozione del maggiore d'età, plasmato su esigenze prettamente patrimoniali e successorie.
 La norma censurata priva, in tal modo, il minore della rete di tutele personali e patrimoniali scaturenti dal riconoscimento giuridico dei legami parentali, che il legislatore della riforma della filiazione, in attuazione degli <mref><ref href="/akn/it/act/costituzione/stato/1947-12-22/cost/!main#art_3">artt. 3</ref>, <ref href="/akn/it/act/costituzione/stato/1947-12-22/cost/!main#art_30">30</ref> e <ref href="/akn/it/act/costituzione/stato/1947-12-22/cost/!main#art_31">31 Cost.</ref></mref>, ha voluto garantire a tutti i figli a parità di condizioni, perché tutti i minori possano crescere in un ambiente solido e protetto da vincoli familiari, a partire da quelli più vicini, con i fratelli e con i nonni.
 Al contempo, la disciplina censurata lede il minore nell'identità che gli deriva dall'inserimento nell'ambiente familiare del genitore adottivo e, dunque, dall'appartenenza a quella nuova rete di relazioni, che di fatto vanno a costruire stabilmente la sua identità.
 8.3.- La connotazione discriminatoria della norma censurata non può, d'altro canto, reputarsi superata adducendo, quale ragione giustificativa della diversità di trattamento del minore adottato in casi particolari, la circostanza che tale adozione non recide i legami con la famiglia d'origine.
 In realtà, l'aggiunta dei legami familiari accomunati dallo stipite, da cui deriva il genitore adottivo, a quelli accomunati dallo stipite, da cui discende il genitore biologico, non è che la naturale conseguenza di un tipo di adozione che può pronunciarsi anche in presenza dei genitori biologici e che vede, dunque, il genitore adottivo, che esercita la responsabilità genitoriale, affiancarsi a quello biologico.
 Come sottolinea la più recente giurisprudenza di legittimità, «l'adozione in casi particolari ex art. 44 l. adoz. crea un vincolo di filiazione giuridica che si sovrappone a quello di sangue, non estinguendo il rapporto con la famiglia di origine» (<ref href="/akn/it/judgment/ordinanza/corteDiCassazione/2021-11-02/2CIV/!main">Corte di cassazione, sezione prima civile, ordinanza 22 novembre 2021</ref>, n. 35840; <ref href="/akn/it/judgment/sentenza/corteDiCassazione/2020-05-03/1CIV/!main">Corte di cassazione, sezioni unite civili, sentenza 13 maggio 2020</ref>, n. 8847).
 Deve, allora, ritenersi che, se l'unicità dello status di figlio si spiega dove serve a evitare il contrasto fra due diverse verità (<ref href="/akn/it/act/regioDecreto/stato/1942-03-16/262/!main#art_253">art. 253 cod. civ.</ref>), viceversa, quando è lo stesso legislatore ad affiancare al genitore biologico il genitore adottivo e a sovrapporre due vincoli di filiazione, l'unicità della famiglia si tramuta in un dogma, che tradisce il retaggio di una logica di appartenenza in via esclusiva.
 Sennonché l'idea per cui si possa avere una sola famiglia appare smentita proprio dalla riforma della filiazione e da come il principio di eguaglianza si è riverberato sullo status filiationis. Il figlio nato fuori dal matrimonio ha, infatti, a ben vedere, due distinte famiglie giuridicamente tra di loro non comunicanti.
 Occorre, poi, ulteriormente precisare che la disciplina censurata non trova alcuna giustificazione nell'assunto di evitare una distonia nell'avere una famiglia adottiva, oltre a quella d'origine.
 Tale motivazione è, invero, contraddetta dall'esigenza di proteggere l'identità del minore, che è quella di un bambino che vive in un nuovo nucleo familiare, anche se talora continua ad avere dei rapporti con i parenti d'origine o con lo stesso genitore biologico. L'identità stessa del bambino è connotata da questa doppia appartenenza, e disconoscere i legami che scaturiscono dal vincolo adottivo, quasi fossero compensati dai rapporti familiari di sangue, equivale a disconoscere tale identità e, dunque, non è conforme ai principi costituzionali.
 Del resto, proprio l'esigenza di rispettare l'identità del minore spiega la necessità di riconoscere i nuovi legami familiari, anche nel caso in cui il bambino orfano venga adottato dai suoi stessi parenti.
 L'adozione già oggi incide giuridicamente sul rapporto dell'adottante con il minore, sicché nel caso in cui, ad esempio, la zia adotta il nipote, al suo precedente ruolo si sovrappone quello di madre adottiva, con tutti gli effetti giuridici che ne conseguono. Non si comprende, allora, perché questo non debba coinvolgere anche gli altri componenti del nucleo familiare.
 Ma, soprattutto, se si ripercorre la casistica che dà accesso all'adozione in casi particolari ci si avvede che si tratta di situazioni che richiedono di potenziare le tutele e non certo di ridurle. Vengono in considerazione minori orfani o orfani con disabilità, che sono adottati da terzi quando non vi sia la disponibilità dei parenti (art. 44, comma 1, lettere a e c); minori abbandonati (e dunque senza una famiglia che si prenda cura di loro), ma non adottabili (art. 44, comma 1, lettere d); minori semi-abbandonati, con genitori e famiglie inidonei ad occuparsi adeguatamente di loro (art. 44, comma 1, lettera d); minori che vivono in un nuovo nucleo familiare (art. 44, comma 1, lettera b); minori che hanno un solo genitore (art. 44, comma 1, lettera d).
 Si tratta, in sostanza, di bambini o ragazzi per i quali la nuova rete di rapporti familiari non è certo un privilegio, quanto piuttosto costituisce, oltre che un consolidamento della tutela rispetto a situazioni peculiari e delicate, il doveroso riconoscimento giuridico di relazioni, che hanno una notevole incidenza sulla crescita e sulla formazione di tali minori e che non possono essere negate, se non a costo di incidere sulla loro identità.
 9.- Evidenziate le ragioni del contrasto con gli artt. 3 e 31, secondo comma, Cost., la norma censurata palesa una violazione anche dell'art. 117, primo comma, Cost., in relazione all'art. 8 CEDU, come interpretato dalla giurisprudenza della Corte di Strasburgo.
 La Corte EDU, oltre ad aver interpretato in senso ampio il concetto di vita familiare, di cui all'art. 8 CEDU, includendovi le relazioni adottive che devono creare vincoli non diversi da quelli biologici (Corte EDU, sentenza, 28 novembre 2011, Negrepontis-Giannisis contro Grecia; <ref href="/akn/it/judgment/sentenza/corteCostituzionale/2004-12-05/1/!main">sentenza 15 dicembre 2004</ref>, Plau e Puncernau contro Andorra; <ref href="/akn/it/judgment/sentenza/corteCostituzionale/1979-06-03/1/!main">sentenza 13 giugno 1979</ref>, Marckx contro Belgio), ha anche precisato - in una risalente e storica sentenza relativa a una disciplina, che consentiva alla madre non coniugata di creare un legame con la figlia "illegittima" solo tramite l'adozione semplice - che simile istituto determinava una violazione dell'obbligo positivo a garantire la vita familiare. Tale adozione era, infatti, inidonea a far sorgere legami parentali, che - secondo la Corte EDU - rappresentano «una parte considerevole della vita familiare» (Corte EDU <ref href="/akn/it/judgment/sentenza/corteCostituzionale/1979-06-03/1/!main">sentenza 13 giugno 1979</ref>, Marckx contro Belgio, paragrafo 45, secondo cui «[i]n the Court's opinion, "family life" within the meaning of Article 8 includes the ties between near relatives, for instance those between grandparents and grandchildren, since such relatives may play a considerable part in family life. "Respect" for a family life so understood implies an obligation for the State to act in a manner calculated to allow these ties to develop normally»).
 Al contempo, la Corte EDU ha messo in luce come la filiazione riguardi un profilo basilare dell'identità stessa del minore, il che attrae tale concetto nella nozione di vita privata e familiare (Corte EDU, <ref href="/akn/it/judgment/sentenza/corteCostituzionale/2014-09-06/2/!main">sentenza 26 settembre 2014</ref>, Mennesson contro Francia, paragrafi 96-101; <ref href="/akn/it/judgment/sentenza/corteCostituzionale/2014-09-06/2/!main">sentenza 26 settembre 2014</ref>, Labassee contro Francia, paragrafi 75-80).
 Di recente, poi, la Corte EDU è intervenuta con specifico riferimento alla posizione dei minori nati a seguito del ricorso alla tecnica della surrogazione di maternità - la fattispecie oggetto del giudizio a quo - e ha fornito, a riguardo, una duplice indicazione ermeneutica.
 Da un lato, ha escluso che dall'art. 8 CEDU si possa inferire un diritto al riconoscimento dei rapporti di filiazione conseguiti all'estero, facendo ricorso alla surrogazione di maternità, e ha dato atto di un ampio margine di apprezzamento spettante agli Stati membri in merito alla possibilità di riconoscere tali rapporti di filiazione (Corte EDU, <ref href="/akn/it/judgment/sentenza/corteCostituzionale/2021-08-08/1/!main">sentenza 18 agosto 2021</ref>, Valdìs Fjölnisdóttir e altri contro Islanda, paragrafi 66-70 e 75; <ref href="/akn/it/judgment/sentenza/corteCostituzionale/2017-01-04/2/!main">sentenza 24 gennaio 2017</ref>, Paradiso e Campanelli contro Italia, paragrafi 197-199; sentenza Mennesson, paragrafo 74; sentenza Labassee, paragrafo 58).
 Da un altro lato, ove emerga l'esigenza di tutelare l'interesse del minore a preservare un legame che de facto si sia venuto a consolidare con il genitore d'intenzione, la Corte EDU ha sottolineato che, in tal caso, debba essere riconosciuto un rapporto di filiazione anche a tutela della stessa identità del minore (Corte EDU, sentenza Mennesson, paragrafi 80, 87 e seguenti; sentenza Labassee, paragrafi 75-80; nonché, sulle circostanze che fanno emergere l'interesse del minore da preservare, si veda anche sentenza Paradiso e Campanelli, paragrafo 148).
 A fronte di tale interesse, la Corte EDU ha poi precisato che gli Stati membri, pur restando liberi di individuare l'istituto più consono a garantire la tutela del minore, nel bilanciamento con le varie esigenze implicate, incontrano nondimeno un limite al loro margine di apprezzamento nella «condizione che le modalità previste dal diritto interno garantiscano l'effettività e la celerità della sua messa in opera, conformemente all'interesse superiore del bambino» (sentenza di questa Corte n. 33 del 2021, che richiama il paragrafo 51, della sentenza della Corte EDU, 16 luglio 2020, D. contro Francia; in senso conforme si vedano anche la decisione 12 dicembre 2019, C. ed E. contro Francia, paragrafo 42, nonché Corte EDU, grande camera, parere consultivo 9 aprile 2019, paragrafo 54, reso ai sensi del Protocollo n. 16, non ratificato dall'Italia).
 Ebbene, poiché il riconoscimento al minore di legami familiari con i parenti del genitore, in conseguenza dell'acquisizione dello stato di figlio, riveste - come si è sopra evidenziato (Corte EDU, sentenza Marckx, paragrafo 45) - un significato pregnante e rilevante nella nozione di "vita familiare" e va a comporre la stessa identità del bambino (sentenza Mennesson, paragrafi 96-101; sentenza Labassee, paragrafi 75-80), si deve ritenere che la norma censurata, ponendosi in contrasto con l'art. 8 CEDU, violi gli obblighi internazionali di cui all'art. 117, primo comma, Cost.
 La declaratoria di illegittimità costituzionale rimuove, dunque, un ostacolo all'effettività della tutela offerta dall'adozione in casi particolari (Corte EDU, sentenza D. contro Francia, paragrafo 51; decisione C. ed E. contro Francia, paragrafo 42; nonché il parere del 9 aprile 2019, paragrafo 54) e consente a tale istituto, la cui disciplina tiene in equilibrio molteplici istanze implicate nella complessa vicenda, di garantire una piena protezione all'interesse del minore.
 10.- In conclusione, l'<ref href="/akn/it/act/legge/stato/1983/184/!main#art_55">art. 55 della legge n. 184 del 1983</ref>, nella parte in cui esclude, attraverso il rinvio all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref>., l'instaurarsi di rapporti civili tra il minore adottato in casi particolari e i parenti dell'adottante, vìola gli artt. 3, 31, secondo comma, e 117, primo comma, Cost., quest'ultimo in relazione all'art. 8 CEDU.
 La rimozione della disposizione censurata nel suo rinvio all'art. 300, secondo comma, <ref href="/akn/it/act/regioDecreto/stato/1942-03-16/262/!main">cod. civ</ref> non richiede coordinamenti sistematici, poiché, con riferimento alle relazioni parentali, è l'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, come novellato nel 2012, che svolge tale precipua funzione.
 La declaratoria di parziale illegittimità costituzionale non fa che rimuovere l'ostacolo legislativo che impediva di riferire il richiamo al figlio adottivo, di cui all'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref>, al minore adottato in casi particolari.
 Tale esito consente, pertanto, l'espansione dei legami parentali tra il figlio adottivo e i familiari del genitore adottante che condividono il medesimo stipite, mantenendo - grazie alla definizione adamantina dell'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref> - la distinzione fra i parenti della linea adottiva e quelli della linea biologica.
 La chiarezza del meccanismo disegnato dall'<ref href="/akn/it/act/regioDecreto/stato/1942-03-16/262/!main#art_74">art. 74 cod. civ.</ref> permette, di riflesso, di applicare, in maniera del tutto lineare, le conseguenze e gli effetti giuridici che nel sistema normativo discendono dalla sussistenza dei legami familiari, sicché potranno applicarsi al figlio adottivo tutte le norme che hanno quale presupposto l'esistenza di rapporti civili fra l'adottato e i parenti dell'adottante.</p>
            </content>
          </paragraph>
        </division>
      </motivation>
      <decision>
        <block name="formulaRito">per questi motivi
 <docAuthority>LA CORTE COSTITUZIONALE</docAuthority>
 dichiara l'illegittimità costituzionale dell'<ref href="/akn/it/act/legge/stato/1983-05-04/184/!main#art_55">art. 55 della legge 4 maggio 1983, n. 184</ref> (Diritto del minore ad una famiglia), nella parte in cui, mediante rinvio all'art. 300, secondo comma, del <ref href="/akn/it/act/regioDecreto/stato/1942-03-16/262/!main">codice civile</ref>, prevede che l'adozione in casi particolari non induce alcun rapporto civile tra l'adottato e i parenti dell'adottante.
 </block>
      </decision>
    </judgmentBody>
    <conclusions>
      <block name="formulaFinale">Così deciso in Roma, nella sede della Corte costituzionale, Palazzo della Consulta, il <date refersTo="#decisionDate" date="2022-02-23">23 febbraio 2022</date>.
 F.to:
 <signature><judge refersTo="#giulianoAmato" as="#presidente">Giuliano AMATO</judge>, <role refersTo="#presidente">Presidente</role></signature>
 Emanuela NAVARRETTA, Redattrice
 <signature><person refersTo="#robertoMilana" as="#cancelliere">Roberto MILANA</person>, <role refersTo="#cancelliere">Direttore della Cancelleria</role></signature>
 Depositata in Cancelleria il <date refersTo="#publicationDate" date="2022-03-28">28 marzo 2022</date>.
 Il Direttore della Cancelleria
 F.to: Roberto MILANA</block>
    </conclusions>
  </judgment>
</akomaNtoso>
